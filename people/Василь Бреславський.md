# Василь Бреславський #

Повне ім'я при народженні - Василь Бреславський, після Другої світової війни - Бреславський Василь Йосипович. Варіанти імені в документах - Василій Бреславский.

Народився 1924-04-11 в селі Кропивник, помер 2001-03-17 там же (у віці 75 років). Могила знаходиться в Кропивнику.

Батьки - [Йосип Бреславський](Йосип%20Бреславський.md) та [Анастасія Бреславська](Анастасія%20Бреславська.md) (жили в будинку #24).

## Фото ##

[<img src="../photos/photo_037_75.jpg" height=250 />](../photos/photo_037.md)
[<img src="../photos/photo_016_75.jpg" height=250 />](../photos/photo_016.md)

## Освіта та робота ##

Початкова школа, іншої формальної освіти не мав (вчився під час роботи, на практиці).

Більшість життя працював будівельником/столяром, робив черепицю, опалубки для бетону.

## Шлюб та діти ##

В листопаді 1948 року одружився з [Мартою Булавинець](Марта%20Булавинець.md). Мали двоє дітей (інформація на сторінці дружини).

## Інша інформація ##

До одруження жив в будинку батьків #24, після одруження - в будинку дружини #272.

В Кропивнику в той час жив ще інший Бреславський Василь Йосипович (1927 року народження), батька якого також звали Бреславський Йосип Васильович (1891 року народження). Незважаючи на це, вони до "наших" Бреславських прямого відношення не мають, хіба далекі родичі. Інший Василь був засуджений на 15 років за участь в УПА:

> Бреславський Василь Йосипович, 1927 р. н., с. Кропивник Калуського району, українець, освіта початкова. Проживав нелегально. Заарештований 18.03.1945. Звинувачення: вояк УПА (сотня Ґонти, 1945), псевдо - Явір. Військовим трибуналом військ МВС Станіславської області 12.09.1945 засуджений на 15 років позбавлення волі та 5 років пораження в правах із конфіскацією майна. Реабілітований 06.08.1991. (5628-П).

Причина смерті - курив все життя, деменція приблизно 1-2 роки перед смертю (стан потрохи погіршувався, на час смерті більшість часу лежав). Гіпертонії не мав.

## Джерела інформації ##

- Спогади Марії Бреславської записані в 2024 році (моя мама, його дочка)
- [Метрична книга церкви c. Кропивник (копія), реєстрація народження, 1866-1939](https://drive.google.com/drive/folders/18U3PZbOdTgMM1U5Iw7UTo_8A_ZYruVRu) (ДАІФО, фонд 631, опис 9, справа 18)
  - запис про народження (скан 314)
- [Реабілітовані історією. Івано-Франківська область. Книга 1 - 2004](https://www.reabit.org.ua/files/store/Ivano-Frankivsk_1.pdf)
  - запис про іншого Василя Бреславського (с. 425)
- [Справа іншого Василя Бреславського 5628-П (перефотографована 2025-09-15)](https://drive.google.com/drive/folders/1_O2QV8U6GmG6_z_aMmtU5SX_1WnY5-jf)

## Уточнити та додати ##

- витяг з реєстру актів цивільного стану або свідоцтво (смерть)
- фото могили
